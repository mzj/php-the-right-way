---
isChild: true
---

## PEAR {#pear_title}

Još jedan paket menadžer koji mnogi PHP developeri koriste je [PEAR][1]. Po ponašanju je sličan _Composer_-u, ali ima neke bitne razlike.

PEAR zahteva da svaki paket ima specifičnu strukturu, što znači da autor paketa mora da ga pripremi za upotrebu sa PEAR-om. Korišćenje projekta koji nije podešen za rad sa PEAR-om nije moguće.

PEAR instalira pakete globalno, što znači da posle jednog instaliranja oni postaju dostupni svim projektima koji su na serveru. Ovo može biti dobro ako mnogi projekti koriste iste pakete iste verzije, ali može dovesti do problema ako dođe do konflikta verzija između projekata. 

### Kako instalirati PEAR

PEAR možete instalirati skinući "phar" instaler i pokretanjem istog. PEAR dokumentacija ima detaljne [instrukcije za instalaciju][2] za svaki operativni sistem.

Ako koristite linuks, možete videti da li njegov paket menadžer ima PEAR paket. Npr. debian i ubuntu imaju apt ``php-pear`` paket.

### Kako instalirati paket

Ako se paket nalazi u listi na [listi PEAR paketa][3], možete ga instalirati tako što ćete navesti njegovo zvanično ime:
   
    pear install foo

Ako je paket hostovan na drugom kanalu, morate prvo da "otkrijete" taj kanal, ali i da ga naznačite prilikom instalacije. Pogledajte [dokumentaciju korišćenje kanala][4] za više informacija na tu temu.
    
* [Naučite o PEAR-u][1]

### Rukovanje PEAR zavisnostima sa Composer-om

Ako već koristite [_Composer_][5], a želeli biste da instalirate i neki PEAR kod, možete iskoristiti _Composer_ da sredi PEAR zavisnosti. Sledeći primer će instalirati kod sa `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

Prva sekcija `"repositories"` se koristi da se _Composer_-u da do znanja da treba da "odredi" (ili da "otkrije" sa PEAR terminologijom) pear repozitorijum. Onda će "require" sekcija da doda prefiks imenu paketa:

> pear-channel/Package

"pear" prefiks je fiksiran da bi se izbegli konflikti, npr. _pear_ kanal bi mogao da bude isti kao ime nekog drugog paket izdavača. U tom slučaju se skraćeno ime tog kanala (ili puna adresa) mogu koristiti da bi se definisalo u kom kanalu je dati paket. 

Kada se taj kod instalira, postaće dostupan u "vendor" direktorijumu i automatski dostupan kroz _Composer_-ov "_autoloader_":

> vendor/pear-pear2.php.net/PEAR2_HTTP_Request/pear2/HTTP/Request.php

Da bi ste koristili ovaj PEAR paket, jednostavno ga referencirajte na sledeći način:

{% highlight php %}
$request = new pear2\HTTP\Request();
{% endhighlight %}

* [Naučite više o korišćenju PEAR-a kroz _Composer_][6]

[1]: http://pear.php.net/
[2]: http://pear.php.net/manual/en/installation.getting.php
[3]: http://pear.php.net/packages.php
[4]: http://pear.php.net/manual/en/guide.users.commandline.channels.php
[5]: /#composer_and_packagist
[6]: http://getcomposer.org/doc/05-repositories.md#pear
